<?xml version="1.0" encoding="UTF-8"?>
<Document style="helpdocument">
<p style="htitle">Πρώτα βήματα </p>
<p style="hp">Να θυμάστε ότι το παιχνίδι <b>δεν </b> διαθέτει δυνατότητες αναίρεσης μιας ενέργειας. Αν θέλετε να απαλλαγείτε από μια κατασκευή, θα πρέπει να την κατεδαφίσετε, πράγμα που κοστίζει χρήματα. Γι' αυτό σκεφτείτε πριν κάνετε το επόμενο βήμα. </p>
<p style="hp">Επιλέξτε 'Νέο παιχνίδι' &gt; 'τυχαίος οικισμός'. Οι άλλες διαθέσιμες επιλογές είναι για περισσότερο ή λιγότερο έμπειρους παίχτες. </p>
<p style="hp">Σημειώστε ότι ο τυχαίος οικισμός περιέχει βασικούς πόρους: </p>
<li>αγροκτήματα για την τροφοδοσία των αγορών με τρόφιμα </li>
<li>κοινότητες που παράγουν ξυλοκάρβουνο και μικρές ποσότητες μεταλλεύματος και ατσαλιού </li>
<li>κατοικημένες περιοχές</li>
<li>εργαστήρια αγγειοπλαστικής</li>
<li>απλούς δρόμους</li>

<p style="hp">Κάνοντας κλικ σε μια κατασκευή (στην κύρια οθόνη) εμφανίζονται σχετικές με αυτήν πληροφορίες στο παράθυρο πληροφοριών κάτω δεξιά.</p>

<p style="hsubtitle">Αγορές </p>
<p style="hp">Οι αγορές είναι κατασκευές με κεντρικό ρόλο στο LinCity. Η κατασκευή τους είναι υποχρεωτική σχεδόν για το σύνολο των τοπικών εμπορικών συναλλαγών. <b> Πρέπει </b> να διαβάσετε τη σχετική βοήθεια για τις  <a href="market">Αγορές </a>. <i>Βέβαια, όταν μια αγορά είναι άδεια δεν μπορεί να πουλήσει και όταν είναι πλήρης δεν μπορεί να αγοράσει άλλες προμήθειες. Αυτό ίσως σας βοηθήσει να καταλάβετε γιατί κάποια κτίρια δεν λειτουργούν (πιθανόν γιατί δεν μπορούν να βρουν αυτά που χρειάζονται, ή δεν μπορούν να πουλήσουν την παραγωγή τους).</i> </p>

<p style="hsubtitle">Μεταφορές </p>
<p style="hp"><a href="transport">Οι μεταφορές </a> είναι απαραίτητες για τις ανταλλαγές μακρινών αποστάσεων και για κάποιες συγκεκριμένες δραστηριότητες (θα τις βρείτε στα αντίστοιχα μηνύματα βοήθειας, για παράδειγμα των κοινοτήτων). Όπως και οι αγορές, έχουν περιορισμένες ικανότητες και είναι δυνατόν να κορεστούν.</p>

<p style="hp">Εάν ένα 'κανονικό' κτίριο δεν βρίσκεται μέσα στα όρια μιας αγοράς, τότε πρέπει να συνδεθεί με δίκτυο μεταφορών. Θυμηθείτε όμως ότι οι δρόμοι και οι σιδηρόδρομοι έχουν ετήσιο κόστος συντήρησης, οπότε αν δεν θέλετε πραγματικά να απομονώσετε ένα κτίριο (π.χ. ένα μνημείο) είναι, σε γενικές γραμμές, καλύτερο (και φθηνότερο) να χρησιμοποιείτε αγορές όταν χρειάζεαι. </p>

<p style="hp">Στον αρχικό οικισμό χρειάζονται απλοί δρόμοι μόνο για την παραγωγή των κοινοτήτων. Άλλες δραστηριότητες απαιτούν αποκλειστικά την ύπαρξη αγορών. </p>

<p style="hsubtitle">Χρήματα </p>
<p style="hp">Η παραγωγή φορολογείται, συνεπώς κερδίζετε χρήματα. Στην μικρή οθόνη κάτω δεξιά, η τρίτη καρτέλα είναι το <a href="finance"> Παράθυρο οικονομικών</a>. Προσέξτε να μην ελέγχετε πολλά πράγματα μαζί σε ελάχιστο χρόνο: όταν το ισοζύγιό σας είναι αρνητικό, δεν μπορείτε να κατασκευάσετε κάποια πράγματα και έχετε ετήσιο κόστος λόγω του χρέους. Αυτή η κατάσταση μπορεί να οδηγήσει σε πτώχευση. Δείτε περισσότερα στο <a href="tutorial-scenario"> Προκαθορισμένο σενάριο</a>. </p>

<p style="hsubtitle">Ανάπτυξη του οικισμού</p>
<p style="hp">Θυμηθείτε ότι οι άνθρωποι τρέφονται ή πεθαίνουν. Για να ελέγξετε την αύξηση του πληθυσμού, θα πρέπει να πετύχετε μια ισορροπία για το είδος των  <a href="residential"> Κατοικημένων περιοχών </a> που κατασκευάσατε (καθεμιά έχει διαφορετικούς ρυθμούς γεννήσεων και θανάτων). Ο νέος πληθυσμός ασφαλώς παρέχει περισσότερο εργατικό δυναμικό, χρειάζεται όμως περισσότερη τροφή, αγαθά και εργασία... </p>
<p style="hp">Θα πρέπει να αυξήσετε την παραγωγή σας, προσθέτοντας, για παράδειγμα, εργαστήρια αγγειοπλαστικής και σιδηρουργεία και ταυτόχρονα προσέξτε αν έχουν ικανοποιητικό ρυθμό εφοδιασμού με προμήθειες. Επίσης, υπάρχει ανάγκη προσθήκης ανάλογων κοινοτήτων. </p>
<p style="hp">Για να κατασκευάσετε νέα κτίρια, θα πρέπει να αυξήσετε το <a href="tech-level"> Τεχνολογικό επίπεδο </a>.</p>
<p style="hp"> Σε κάποιο σημείο θα πρέπει να επιλέξετε μεταξύ: <a href="sustain"> Αειφόρου ανάπτυξης </a> ή μετεγκατάστασης του πληθυσμού με <a href="rocket"> Διαστημόπλοια </a>.</p>

<p style="hp">Πολύ συχνά θα πρέπει να ελέγχετε τα <a href="pbar"> Συνολικά αποθέματα των αγορών</a>. Επίσης, οι καρτέλες πληροφοριών σας δίνουν μια καλύτερη εικόνα των οικονομικών σας και για μια πιο ακριβή έρευνα θυμηθείτε ότι κάνοντας κλικ σε μια κατασκευή στην κύρια οθόνη, εμφανίζονται πληροφορίες γι' αυτήν στο παράθυρο κάτω δεξιά. </p>

<li>Συμβουλή: Όταν κάνετε μία ή περισσότερες αλλαγές περιμένετε για λίγο (διαβάστε τα αρχεία βοήθειας ;-) ή τρέξτε το παιχνίδι με μεγαλύτερη ταχύτητα και παρατηρήστε πώς αλλάζουν οι οικονομικοί σας δείκτες. </li>
<p style="hp"></p>
<p style="hp"><b>Απολαύστε παιχνίδι!</b></p>
<p style="hp"></p>

<p style="hp">Δείτε επίσης:</p>
<li><a href="tutorial-advanced">Προχωρημένες λειτουργίες</a></li>
<li><a href="tutorial-scenario">Προκαθορισμένο σενάριο</a></li>
<li><a href="msb-starve">Κάλυψη πείνας</a></li>
<li><a href="msb-ub40">Κάλυψη ανεργίας</a></li>


</Document>

